Observationes criticae in Platonis Cratylum.

mm mamm

Paucos scriptores Graecos tam emendatos quam Platonem hodie legimus. exstant
enim ad contextum huius scriptoris recensendum cum permulti tum et vetustate et
bonitate vel maxime commendati libri manu scripti, inter quos Clarkianum vel
Bodleianum (Ξῖ), scriptum illum quidem anno octingentesimo nonagesimo sexto p.
Chr. n.‚ Parisiensem primum (A), quem Bekkerus (Commeat. crit. in Plat. 1. p. IX)
omnes ,etiam altioris vetustatis notas habere testatur, Coislinianum (Γ) et Vaticanum
(Δ) primas tenere inter homines doctos constat. accedit quod FicinuS, quae fuit singu-
laris huius viri sagacitas et philosophiae Platonicae intelligentia, interpretatione sua latina
haud raro quid sit statuendum in locis dubiis monstrat. quibus quidem copiis etsi
J. Bekkerus et qui post hunc Platonem ediderunt, G. Stallbaumium dico et Turicenses
et C. Fr. Hemannum, ingeniose atque subtiliter usi sunt, tamen multi restant loci
corrupti, quos critica. coniecturali, quam vocant, ita adhibita, ut singula quaeque, et verba
et enuntiationes et sententiarum ordinem penitus perspecta habeas, mendis purges.

Non fuit autem eadem omnium dialogorum sors: aliis enim et iis quidem imprimis,
qui in scholis legi solent, identidem et interpretum et editorum curae obtigerunt, aliis
non obligerunt. Atque Cratyli quidem textum, quem dicunt, multifariam depravatum,
qui emendare studerent, perpauci quod sciam post editores, quos nominavi, reperti sunt;
quamquam quaestio, quodnam sit huius dialogi -argumentum atque consilium, ex quo
veteris philosophiae studium Fr. Schleiermachero et Chr. Brandisio facem praeferentibus
renovari coeptum est, mirum quot hominum doctissimorum diligentiam atque acumen
exercuit. Quare, si in aliquot Cratyli locos temporum iniuria corruptos coniectura emen·
dandos operam meam, quoad eius facere possum, insumpsero, vix erit, qui me cramben
repetiisse iudicet.

Doleo autem, quod mihi copiosa librorum quisunt de Platonis dialogis supellectile

carendum est, qua qui utuntur cum facilius ab erroribus revocantur tum fructuosius in
1

