9

 

tamquam pervulgatas suum in usum convertat earumque ambitum more suo accuratius
quam in vulgari sermone factum esse consentaneum est, describat (cf. Bonitz, comment.
in Metaph. p. 90 et Trendelenburg, Platonis de ideis et numeris doctr. p. 33). deinde
vero etiam non est, quod dubites, quin O. Fr. Hermannus optimorum codicum uam}
et a prima manu ΣΥ auctoritati obsecutus in nostro dialogo p. 397 Β pro eo, quod priores
editiones habebant πολλὰ μὲν γὰρ αὐτῶν (loquitur de heroum et hominum nominibus)
κεῖται κατὰ προγόνων ἐπωννμὰιις recte restituerit κατὰ προγόνων ὁμωνυμίας.

Apollinem cum omnium et humanarum et divinarum rerum concordem efficiat et con-
gruentem concentum, nomen suum ab ὁμοπολῶν participio trahere philosophus p. 405 D
docet. factum enim esse Ἀπόλλων nomen ex ὁμοπολῶν ea ratione, primum ut pro ὁμο
copulativam quod vocant alpha poneretur, deinde alterum ut insereretur lambda. audi
ipsum: ὥσπερ οὖν τὸν ὁμοκελευθον καὶ ὁμόκοιτιν ἀκόλουθον τεαὶ ἄκοιτιν εὶιαλέσαμεν, μεταβαλόντες
ἀντὶ τοῦ ὁμο (sic C. Fr. Hermannus οὖ vel o, quod codices praebent, scite emendat) ἄλφα,
οὕτω καὶ Ἀπόλλωνα ἐκαλέσαμεν ὃς ἦν ὁμοπολῶν, ἕτερον λάβδα ἐμβαλόντες, ὅτι ὁμώνυμον ἐγίνετο
τῷ χαλεπῷ ὀνόματι. postrema verba ὅτι ὁμώνυμα e’yc'yvew τῷ χαλεπῷ ὀνόματι Stallbaumius
sic interpretatur: quia aequale erat nomen tristi illi et immiti: nam ἀπολῶν
est interfecturus. in hisce offensioni mihi est modus indicativus, quoniam, cum illa
nominum aequalitas nondum commemorata sit neque omnino exstet, subaudienda est
enuntiatio hypothetica si alterum lambda non intericeretur. itaque scribendum
esse crediderim: ὅτι ὁμώνυμον ἂν ἐγήψετο τῷ χαλεπῷ ὀνόματι, hoc est: quia aequale esset
nomen tristi illi et immiti. omissa vero ἄν particula nisi certis quibusdam imperfecti
temporis indicativis hypotheticis, velut ἔδει, ἐχρῆν, ἐξῆν, προσῆκεν, Atticos non uti pervul-
gatum est.

409 G.

ἸΙ δὲ ἀστραπή, ὅτι τὰ ὦπα ἀναστρέφει, ἀναστρωπὴ ἂν εἴη, νῦν δὲ αστραπι) καλλωπισθεῖσα
κέκληται. τὰ ὦπα scripturam quam codices plerique omnes habent, quamquam neutrum
genus τὸ ὦπον nusquum legitur, Bekkerus Stallbaumius Hermannus servant. in quibus-
dam vero deterioris sane notae libris praeter insolentem illam formam τὰ ὦπα etiam
usitatae formae τὸν ὦπα, τὴν ὦπα et in veteribus editionibus τοὺς ὦπας exhibentur. ac
Stallbaumius quidem: quaemadmodum, inquit, Graeci αἱ ὦπες et οἱ ὦπες dixerunt, de
quo v. Lobeck. ad Phryn. p. 461„ ita Plato etiam tertia usus est forma,
cuius exempla fortasse etiam alibi reperientur. quod quidem num recte
disputatum atque conclusum sit, equidem ideo nonnihil dubitationis habere existimo, quia
ω”ψ vocabulum ab orationis solutae usu remotum vel maxime proprium est Homeri, apud
quem loquendi formulae εἰς ὦπα ἰδέσθαι (11. 9,373. 15‚147. Od. 22,405) et εἰς ὦπα ἐοικέναι
(Il. 3,158. Od. 1‚411.23,107) frequentantur. atqui nihil quicquam caussae erat. cur

