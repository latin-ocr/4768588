ΞΗ

Plato, ut ἀστραπή vocabulum ab civaoaepeipsw ὦπα ductum esse probaret, neglecta forma cx
Homero notissima, quam omnes et veteres et recentiores accusativum feminini generis
interpretantur, inusitate scriberet τὰ ὦπα. quae cum ita sint, licet codicum auctoritas
obstet, τὴν ὦπα pro τὰ ὦπα legendum esse puto.

Quid aut Procius aut eius epitomator de hac re existimaverit, ignoratur, quia illa
scholia tantummodo usque ad paginam 407 pertinent.

411 A.

Socrates Hermogeni petenti, ut, qua ratione φρόνησις, σύνεσις, δικαιοσύνη reliqua huius
generis nomina recte imposita sint, explicet, ita respondet: ε’γείρεις μὲν, ὧ ἑταῖρε, οὐ φαῦλον
γένος ὀνομάτων· ὅμως δὲ ἐπειδήπερ τὴν λεοντῆν ἐνδέδυκα, οὐκ (ὶποδειλιατών, ἀλλ’ ἐπισκεπτέον κτλ.

Si quaeris, quid sibi velit illa pellis leonina, Stallbaumius, quasi res certa sit et
explorata, haec in medium profert: „asinum narrant leoninam indutum voluisse pro
ipso leone haberi ideoque asperos terribilesque ruditus edidisse, donec aliquis, qui et
leonem et asinum vidisset, fraudem detegeret et ferox animal fustibus abigeret. v. Aesopi
Fabul. 113. et Lucian. Piscator. ἕ 52.“ quae interpretatio ne Schaarschmidtio quidem (die
Sammlung der Platonischen Schriften zur Scheidung der echten von den unechten p.
251) offensioni fuit, cum hinc quoque argumentum sumeret, ut Cratylnm dialogum a
Platone conscriptum esse negaret. ac profecto quod Socrates sese cum asino pelle leonina
induto, ad quem docendum non verbis sed fustibus opus esse nemo ignorat, comparat,
hoc nescio an Socrate Platonico indignum et illiberale et quod leporis et venustatis fines
excedat iocandi genus esse videatur.

Verum tamen dubitare licet, scurrilis illa dicacitas Platoni an interpretibus vitio
vertenda sit. quid enim obstat, quominus λεοντῆν non eam pellem leoninam, quam asinus
„virtutis expers, verbis iactans gloria1n“, ut pro auritulo leonem simularet, induerat, sed
notissimum illud Nemeaei leonis spolium intellegamus, quo ornatus Hercules fingeba-
tur? detraxerat autem Alcides pellem leoni, ut sibi pugnanti munimento esset, ut ipsum
Theocritus 25‚178 narrantem facit: ·

καὶ ἁμιγεθέμην μελέεσσιν,
ἕρκος Ἐνυαλίου τιιμεσίχροος ὄφρα μοι εἴη.
in proverbii vero consuetudinem Herculis pellem leoninam venisse, Aristophanes testatur,
qui Ran. 45 sq. eundem loquentem inducit:
ἀλλ’ οὐχ οἷός τ’ εἴμ’ ἀποσοβῆσαι τὸν γέλων,
ὁρῶν λεοντῆν ἐπὶ κροκωτῷ κειμένην.

Quodsi Clavigeri pellem leoninam h. l. significari statuimus, Socrates haud infaceto
se cum Hercule comparans ita fere disputat: magnam sane ac difficilem mihi materiam
proponis explicandorum scilicet φρόνησις σύνεσις δικαιοσύνη et quae sunt generis eiusdem
nominum; verum tamen, quoniam Herculis instar ingentem in me suscepi laborem,
nulla re me detereri decet.

